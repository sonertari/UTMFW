UTMFW kurulumu oldukça rahat anlaşılır ve kolaydır, sadece ekrandaki açıklamaları takip edin ve soruları cevaplayın. Bütün sorular için önerilen cevapları kabul etmeniz tavsiye edilir. Nitekim, ilk sorudan sonuncuya kadar önerilen cevapları onaylayarak kurulumu tamamlayabilirsiniz. İstisnalar sadece ağ yapılandırma, parola ayarları ve disk seçimidir.

Otomatik disk bölümlendirme özelliği sizin için bir disk düzeni önerecektir. Önerilen bölüm düzeni çoğu kurulum için yeterlidir, onaylayarak geçin. Msdos disk bölümünü silmeyin veya değiştirmeyin.

İki ağ arayüzü yapılandırdığınızdan emin olun. İç ve dış arayüzleri seçmeniz daha sonra istenecektir. İç kablosuz ağ arayüzünü Host AP olarak ayarlayabilirsiniz.

Bütün kurulum setleri ve yazılım paketleri seçilmiş olarak gelir, onaylayarak geçin.

Img dosyası ile kurulum yaparken, kurulum setleri ve paketlerin yeri sorulduğunda disk seçeneğini ve diskin henüz yüklenmediğini seçin, ve sonra da kurulum diskinin adını seçin (genellikle sd0 veya sd1'dir, ama önce ? girerek cihaz bilgisini görün). Kurulum betiği tarafından kurulum setleri ve paketler için önerilen öntanımlı konum img dosyasındaki konum ile aynıdır, Enter'a basarak geçin.

Yenilenmesi gereken mevcut bir dosya bulunursa, eski dosya .orig uzantısıyla saklanır.

Kurulum kayıtları /root dizini altında bulunabilir.

Kurulum sırasında belirlediğiniz iç ağ arayüzünün IP adresi üzerinden web yönetim arayüzüne ulaşabilirsiniz. Sisteme iç ağdan ssh bağlantısı yapabilirsiniz.

Web arayüzü kullanıcı adları admin ve user'dır. Ağ kullanıcı adı utmfw'dür. Hepsinin parolası kurulum sırasında girdiğiniz değere ayarlanır.

Kaynaklar:
[1] Kurulum imj dosyasındaki INSTALL.arm64.
[2] Desteklenen donanımlar için https://www.openbsd.org/arm64.html.
[3] OpenBSD kurulum detayları için https://www.openbsd.org/faq/faq4.html.
